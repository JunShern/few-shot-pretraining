{
    "criteria": [
        {
            "criterion": "AllDocuments",
            "passed": true,
            "reason": "All documents pass."
        },
        {
            "criterion": "Domain",
            "passed": false,
            "reason": "Document source unavailable."
        },
        {
            "criterion": "QuestionAnswerStrings",
            "passed": false,
            "reason": "Does not meet criterion."
        },
        {
            "criterion": "QuestionAnswerStringsV2",
            "passed": false,
            "reason": "Does not meet criterion."
        },
        {
            "criterion": "FullyStructured",
            "passed": false,
            "reason": "Does not meet criterion."
        },
        {
            "criterion": "ExamStrings",
            "passed": false,
            "reason": "Does not meet criterion."
        },
        {
            "criterion": "ExamStringsV2",
            "passed": false,
            "reason": "Does not meet criterion."
        },
        {
            "criterion": "ExamplesStrings",
            "passed": false,
            "reason": "Does not meet criterion."
        },
        {
            "criterion": "ListPrefix",
            "passed": false,
            "reason": "Found 0 list prefixes. (Min: 5)"
        },
        {
            "criterion": "ListPrefixV2",
            "passed": true,
            "reason": "Text contains ['8', '0', '7', '1', '2', '2', '1', '2', '1', '1', '3']."
        },
        {
            "criterion": "ExamplesMinimalEmbed",
            "passed": false,
            "reason": "Does not meet criterion."
        },
        {
            "criterion": "ExamplesSynonymsEmbed",
            "passed": false,
            "reason": "Does not meet criterion."
        },
        {
            "criterion": "ExamplesDiverseEmbed",
            "passed": false,
            "reason": "Does not meet criterion."
        }
    ],
    "doc_id": "2849",
    "text": "De bevolking van Nederland groeide in de eerste drie kwartalen van 2017 met ruim 80 duizend inwoners. Het grootste deel van die groei was het gevolg van buitenlandse migratie. Het migratiesaldo kwam uit op 66 duizend. Daarnaast zijn er bijna 15 duizend kinderen meer geboren dan er mensen zijn overleden. Dat meldt het CBS op basis van de meest recente bevolkingscijfers.\n\nTot en met het derde kwartaal van 2017 schreven 181 duizend immigranten zich in bij een Nederlandse gemeente, vrijwel net zoveel als in de eerste negen maanden van vorig jaar. Ook het aantal emigranten bleef ongeveer gelijk: 115 duizend mensen vertrokken uit Nederland.\n\n\n\nDe groei door natuurlijke aanwas was lager dan in dezelfde periode vorig jaar, waardoor de totale bevolkingsgroei toch lager uitkwam. Tot eind september zijn 127 duizend kinderen geboren, bijna 4 duizend minder dan vorig jaar. Bijna 2 duizend mensen meer zijn overleden, 112 duizend.\n\nInstroom Syri\u00ebrs gedaald\n\nDe immigratie uit landen waar het onrustig is, zoals Syri\u00eb, is ten opzichte van de eerste drie kwartalen van vorig jaar gedaald. De grote aantallen die vanaf eind 2015 naar Nederland kwamen worden niet meer gehaald. Toch komen er per saldo nog altijd zo\u2019n duizend Syri\u00ebrs per maand bij. Zij vormen daarmee de grootste groep migranten.\n\nInmiddels telt Nederland\n\n88 duizend\n\ninwoners met een Syrische achtergrond,\n\n0,5 procent\n\nvan de bevolking. De meesten (\n\n71 duizend\n\n) zijn recente immigranten. Zij hebben zich tussen 2014 en\n\n1 oktober 2017\n\ningeschreven bij een gemeente. In Amsterdam zijn de meeste Syri\u00ebrs gevestigd:\n\n2 536\n\n. In Rotterdam zijn\n\n2 463\n\nSyri\u00ebrs, in Den Haag\n\n1 533\n\nIn verhouding tot het aantal inwoners staan gemeenten met een asielopvanglocatie bovenaan. De daar ingeschreven asielmigranten zijn vaak nog in afwachting van woonruimte elders. Zo is in Noordenveld\n\n2,3 procent\n\nvan de inwoners Syri\u00ebr. In Cranendonck, waar een andere centrale ontvangstlocatie voor asielzoekers is gevestigd, is dat\n\n1,5 procent\n\n. Onder gemeenten met meer dan\n\n100 duizend\n\ninwoners tellen Arnhem en Enschede relatief de meeste recent gevestigde Syri\u00ebrs, Leeuwarden de minste.\n\nMeer immigratie uit landen in Europa\n\nUit andere landen is de immigratie juist toegenomen, vooral van mensen die geboren zijn in landen in Europa en op het Amerikaanse continent. Per saldo kwamen er bijvoorbeeld meer mensen uit de voormalige Soviet Unie, zoals Letland en Litouwen, maar ook meer mensen uit Turkije. Het vertrekoverschot - meer emigratie dan immigratie - van mensen die in Nederland geboren zijn is kleiner geworden. Het aantal Poolse migranten is nog altijd hoog, maar niet verder gegroeid.\n\nDownload CSV Toon tabel Bevolkingsgroei 2017, eerste drie kwartalen Bevolkingsgroei 2017, eerste drie kwartalen Totale bevolkingsgroei Natuurlijke aanwas Migratiesaldo 2000 93 50,5 40,1 2001 88,3 47,8 40,5 2002 67 45,5 21,5 2003 48,4 45,9 2,5 2004 31,6 43,9 -12,4 2005 22 39,5 -17,4 2006 14,7 36,6 -21,9 2007 35,9 38,4 -2,5 2008 59,5 38,7 20,8 2009 68,8 39 29,8 2010 63,8 36,3 27,5 2011 63,3 35,9 27,4 2012 42,3 28 14,2 2013 40,5 22,7 17,8 2014 58,2 29,5 28,7 2015 56,7 17,2 39,6 2016 83,4 20,3 63,1 2017 81,2 14,8 66,4\n\nNatuurlijke aanwas blijft laag\n\nHet aantal geboorten ligt de laatste jaren op een relatief laag niveau. Ook in 2017 zijn tot nu toe weinig kinderen geboren, terwijl het aantal vrouwen in de vruchtbare leeftijd weer toeneemt. Ten opzichte van de eerste drie kwartalen van 2016 kregen vooral minder vrouwen van rond\n\n30 jaar\n\neen kind.Doordat tegelijkertijd de migratie hoog is, is een steeds kleiner deel van de bevolkingsgroei afkomstig van natuurlijke aanwas. In 2017 was het aandeel natuurlijke groei tot en met september nog geen vijfde, in 2008 was het nog twee derde van de groei in de eerste drie kwartalen."
}